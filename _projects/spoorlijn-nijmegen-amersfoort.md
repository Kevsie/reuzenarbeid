---
allmaps:
  annotationId: WLswBbPKyCYEuab6
  title: Spoor- en tramwegkaart van Nederland (1904)
  sourceUrl: https://www.nicospilt.com/index_spoorkaarten.htm
  sourceTitle: Langs de rails
title: Spoorlijn Nijmegen-Amersfoort
---

Volgens de wet van 1860 zouden er tien spoorwegen door de Staat worden aangelegd. Je kunt ze als de belangrijkste verbindingen beschouwen, al zou je dat van lijn B van Harlingen naar Nieuweschans aan de Duitse Grens niet direct zeggen. De aanleg verliep zeer vlot en de roep om nieuwe spoorwegen verstomde niet. In 1873 en 1875 kwamen nog zestien nieuwe spoorwegen tot stand. Een hiervan was de verbinding tussen Nijmegen en Arnhem. De spoorlijn heeft een lengte van slechts ruim 20 kilometer. Het is een van de duurste spoorwegen in aanleg geweest, want het tracé van dat korte stukje spoorweg liep wel over de rivieren Waal en Nederrijn. Twee enorme bruggen verrezen. Blijkbaar wilde de spoorwegingenieurs tonen wat ze in korte tijd hadden geleerd. Vooral de spoorbrug over de Waal kreeg een nog pompeus maar daardoor ook best indrukwekkend uiterlijk.

{% include iiif-image.html idno="TRG-9301-F-03" uuid="51808b13-dbc8-4884-b350-403feb6c1f75" canvas="1" caption="Spoorweg Brug over de Waal beneden Nijmegen (7 juli 1877)" region="pct:19,16,63,65" %}

De brug over de Waal stond onder supervisie van latere minister Joannes Gregorius van den Bergh en is ontworpen door Jean Marie Telders en jhr. Ocker Repelaer van Driel. De bovenbouw van Bessemerstaal voldeed aanvankelijk niet. Hij was gemaakt door de Duitse aannemer Union Actien Gesellschaft für Bergbau, Eusen und Stahl-Industrie te Dortmund.  Bij de beproeving knapte het staal, omdat het van slechte kwaliteit was. Er werd daarom  besloten kortere langs- en dwarsdragers te gebruiken. De brug met een lengte van ruim 129 meter en vijf aanbruggen van 56 m werd gebouwd in de jaren 1875-1878.

{% include iiif-image.html idno="TRG-9301-C-01" uuid="b23441b2-3d99-45ce-bea5-9490765130bd" canvas="27" caption="Spoorlijn Amersfoort-Nijmegen. Wegbrug nabij het station te Reenen." region="pct:15,20,72,50" %}

Gelijktijdig kwam de brug over de Rijn bij Arnhem gereed, die bestond uit een overspanning van ruim 93  en vier aanbruggen van ruim 55 m. Ook over deze brug droeg Van den Bergh de supervisie. Telders was verantwoordelijk voor het ontwerp en Actien Gesellschaft für Eisen-Industrie und Brückenbau vormals J.C. Harkort de Duisburg was de aannemer van de bovenbouw.

